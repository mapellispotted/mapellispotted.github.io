---
layout: post
title:  "Calcio, un finale tutto da scrivere"
description: ""
author: aleilfacinoroso
categories: [Sport]
tags: [Calcio]
image: assets/images/2025/05/calcio.jpg
---
Quella che ci stiamo apprestando a vivere sarà una settimana assolutamente spettacolare a livello calcistico. Già queste ultime settimane ci hanno fatto vedere quanto la palla sia rotonda, e che questo finale di stagione sia completamente impronosticabile.

Partendo da settimana scorsa, il Milan ha perso contro il Bologna la finale di Coppa Italia per 1-0, riportando la coppa a Bologna dopo 51 anni di astinenza. Parlando di coppe non si può assolutamente non citare la finale di FA Cup in Inghilterra, dove il Manchester City allenato da Pep Guardiola è stato sconfitto dal Cristal Palace per 1-0, regalando il primo trofeo della loro storia alle “Eagles”.

Dopo l’ultimo turno di campionato quasi tutti i vari tornei nazionali europei hanno già un vincitore; nell’ultimo turno abbiamo visto un altro grande campionato europeo concludersi con il PSV diventato campione d’Olanda per la seconda volta consecutiva, al secondo posto troviamo l’Ajax di Farioli, squadra che solo due mesi prima si trovava primo con un distacco di 9 punti.

Solo in Italia lo scudetto non è stato ancora deciso. Il campionato si è infiammato moltissimo dopo il doppio pareggio del Napoli prima in casa contro il Genoa, poi al Tardini contro il Parma e, complice il pareggio dell’Inter in casa contro la Lazio, il distacco rimane solo di un punto con una sola giornata di campionato rimanente. La lotta scudetto finirà domani sera, alle 20:45, l’Inter giocherà al Sinigaglia, ma non basterà una vittoria, servirà in contemporanea un pareggio o una sconfitta del Napoli in casa contro il Cagliari.

Ma non finisce qui, il resto delle partite verrà giocato nel weekend, con almeno 6 di queste decisive per la lotta Europa e salvezza. Sabato troviamo le uniche due partite non decisive, Bologna-Genoa e Milan-Monza, mentre domenica si disputeranno Venezia-Juventus, Lazio-Lecce, Udinese-Fiorentina, Torino-Roma, Atalanta-Parma, Empoli-Verona. Senza dimenticare nel frattempo i playoff di Serie B, dove proprio ieri il Catanzaro è stato battuto da un super Spezia per 2-0 mentre, allo stadio Romeo Menti di Castellammare di Stabia, la Juve Stabia, autentica rivelazione del torneo, ha battuto per 2-1 la più quotata Cremonese guidata da Giovanni Stroppa, tutto ancora da decidere aspettando il ritorno.

E infine l’evento più importante: sabato 31 maggio, all’Allianz Arena di Monaco, si terrà la finale di Champions League tra il PSG e l’Inter, una gara impronosticabile, da una parte i parigini, freschi della vittoria in scioltezza del campionato, dall’altra i nerazzurri, riusciti solo poche settimane fa nell’impresa di eliminare il Barcellona di Yamal e Flick. 

E allora dico a tutti voi tifosi: alzatevi, andate a prendere le sciarpe della vostra squadra, sedetevi con i vostri cari e tifate assieme. Che lo show abbia inizio.
