---
layout: post
title:  "Una weekend d'inverno a Stoccolma"
description: " "
author: viola
categories: [Società]
tags: [Viaggi]
image: assets/images/2026/01/s1.jpg
---
Nel weekend dal 22 gennaio fino a domenica 25 gennaio sono stata a Stoccolma da mio cugino. Io e mia cugina siamo state ospitate da lui e dal suo coinquilino per tre notti. Alessandro, mio cugino, studia informatica all’università di Stoccolma da qualche anno e si laureerà probabilmente a Luglio. 

Giovedì, doposcuola siamo andate direttamente in aeroporto e la sera abbiamo preso l’aereo. Siamo arrivate quasi alle 9 ad Arlanda (l’unico aeroporto di Stoccolma) e abbiamo incontrato mio cugino e siamo andati a casa dove abbiamo cenato e ci siamo riposate.

Il secondo giorno ci siamo recati in centro a fare un giro della città dove sono stata portata nei posti meno turistici che Ale conosceva vivendo lì già da due anni, tra cui un parco da cui si vedeva tutto il centro storico della città dall’alto. A pranzo siamo andati nella sua università e mentre lui aveva un incontro con un professore, io e mia cugina abbiamo fatto un giro. Una cosa che mi ha colpito molto dell’università svedese è la biblioteca: i posti possono essere prenotati e regolati da un disco orario che serve a tenere il posto se vai a pranzo per qualche minuto, tutti rispettano il tuo spazio. 

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2026/01/s2.jpg" alt="Stoccolma">
</div>

Dopo pranzo siamo andati a fare un giro in un famoso parco della città. Faceva freddo e ha nevicato abbastanza. La parte più bella del pomeriggio è stata passeggiare nella neve e osservare lo skyline della città. A cena siamo tornati a casa e poi siamo andati ad una festa nel dormitorio di un amico di mio cugino. Ci siamo divertiti molto ed è stata un'occasione per poter creare nuove conoscenze. La festa è stata organizzata da un ragazzo che conosceva tantissime persone ma tutte di nazionalità molto diverse tra loro. Infatti, durante la serata mi sono ritrovata a parlare con una ragazza svedese ma anche con una ragazza del Kazakistan. 

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2026/01/s3.jpg" alt="Stoccolma">
</div>

Sabato, ci siamo svegliati tardi e nel pomeriggio siamo andati a visitare la campagna intorno a Stoccolma. Purtroppo, ha fatto buio abbastanza presto (verso le quattro del pomeriggio), però questo non ci ha fermato dal continuare a visitare i dintorni. Infatti, eravamo in un piccolo paesino sul mare che aveva un paesaggio molto suggestivo e tranquillo. La serata l’abbiamo trascorsa in compagnia di un altro amico italiano di mio cugino che cucina molto bene. Dopo cena abbiamo giocato a carte e ci siamo rilassati.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2026/01/s4.jpg" alt="Stoccolma">
</div>

Domenica, cioè l’ultimo giorno, abbiamo fatto colazione poi un giro in centro. Non ha smesso un attimo di nevicare infatti avevamo paura non ci avrebbero fatto partire. A pranzo siamo andati in un famoso fast food svedese (MAX Hamburgers) e poi siamo andate in aeroporto io e mia cugina. La sera abbiamo preso il volo che contro ogni nostra aspettativa era in orario e dopo tre ore siamo arrivate a Bergamo. 

Purtroppo la nostra piccola vacanza è durata solo tre giorni ma ci siamo divertite entrambe moltissimo. Valentina, mia cugina, era già stata a Stoccolma mentre per me è stata la prima volta. Nonostante il freddo il divertimento e le risate non sono mancate e stiamo già programmando di andare di nuovo a fare una breve gita insieme.
