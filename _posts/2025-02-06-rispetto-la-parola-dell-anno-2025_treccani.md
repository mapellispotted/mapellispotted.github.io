---
layout: post
title:  "Rispetto: la parola dell’anno per Treccani nel 2024"
description: ""
author: luke
categories: [Società]
tags: [Cultura]
image: assets/images/2025/02/Rispetto.jpg
---
Secondo la prestigiosa Enciclopedia Italiana Treccani, **RISPETTO** è la parola dell'anno 2024. Il termine, definito come un “sentimento e atteggiamento di stima, di attenzione, ma anche di riguardo verso una persona, un'istituzione, una cultura, che si può esprimere con azioni o parole”, è stato scelto per la sua estrema attualità e rilevanza sociale. 

Il “rispetto”, continuazione del latino respectus, va oggi rivalutato e usato in tutte le sue sfumature, proprio perché la mancanza di rispetto è alla base della violenza esercitata quotidianamente nei confronti delle donne, dei bambini, delle minoranze, delle istituzioni, della natura e del mondo animale.     

Gli esperti Valeria Della Valle e Giuseppe Patota, responsabili del Vocabolario Treccani, evidenziano come il rispetto debba essere un pilastro educativo sin dalla prima infanzia, per poi permeare ogni ambito della vita: dalla famiglia al lavoro, dai rapporti con le istituzioni alla politica, fino alle relazioni internazionali.

In un'epoca segnata da violenza e conflitti, il rispetto è fondamentale per riconoscere l'altro come soggetto, contrastando cattiveria e crudeltà. 

Attenzione all’uso distorto di espressioni come *“con tutto il rispetto”*, spesso utilizzate per celare polemiche e attacchi verbali, privando il termine del suo vero significato.

Ti piace questa parola?

***R I S P E T T O***

Luke


