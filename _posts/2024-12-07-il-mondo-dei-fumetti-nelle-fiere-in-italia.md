---
layout: post
title:  "Il mondo dei fumetti nelle fiere in Italia: cosa potresti vedere?"
description: " "
author: tommy
categories: [Cultura]
tags: [Fumetti]
image: assets/images/2024/12/comics.jpg
---
I tifosi della Roma potrebbero aver visto ad inizio novembre un post su Instragram di Totti, travestito da gladiatore.

Ma per quale motivo il celebre ex-capitano della Roma dovrebbe fare una cosa simile? Ebbene, quest’anno era presente al Lucca Comics, e si era travestito proprio in occasione di quest’evento che ormai fa parte della cultura italiana post-Seconda Guerra mondiale.
Casomai foste dei fan di fumetti, anime e manga, giochi di carte e di società e altro ancora, potreste aver già sentito parlare del Lucca Comics, della Milano Games Week o del Comicon di Napoli, ma cosa sono esattamente?

Sono le principali fiere a tema “nerd”, per così dire, che si tengono ogni anno in giro per tutta Italia, durante vari periodi dell’anno. Per esempio, il Lucca Comics si svolge annualmente da ben 90 anni durante il periodo a cavallo tra ottobre e novembre.

A seguire, casomai voleste risparmiarvi la fatica del viaggio in treno, c’è la Milano Games Week, nata nel 2011, che si tiene ogni anno intorno alla prima metà di novembre.
Tuttavia, per qualcuno che conosca poco l’ambiente, ma sia interessato a capirne di più, potrebbe venire il lecito dubbio di cosa effettivamente possano offrire questi eventi.
Ebbene, come è solito dire, c’è n’è davvero per tutti i gusti: anteprime ed annunci di videogiochi, cibo di strada, travestimenti colorati e stravaganti, i famosi cosplay, tornei di giochi da tavolo, eventi dedicati alle serie tv, incontri con famosi youtuber ed altro ancora.

Si tratta di un’occasione perfetta per esplorare un nuovo lato dell’intrattenimento, che sta prendendo sempre più piede nella nostra generazione con il passare degli anni; ma anche per permettere ad alcune persone di incontrare gente dagli interessi affini.
Niente paura, anche per le persone più casual che intendono semplicemente passare un pomeriggio diverso dal solito, vengono organizzati eventi che potrebbero essere stimolanti.

Ad esempio, quest’anno al Lucca Comics è stato organizzato un evento a tema Squid Game, in occasione della seconda stagione che sta per uscire, in cui al vincitore venivano offerti una serie di regali esclusivi.
Persino il Corpo di Polizia quest’anno ha montato un proprio stand, dove si tennero giochi in realtà virtuale e quiz educativi.

Inoltre, è possibile incontrare sia molti youtuber e streamer famosi, come Dario Moccia o Maurizio Merluzzo, che celebrità nel mondo dello spettacolo o della televisione, come Bruno Barbieri e Barbascura X.

Per giunta, in alcuni stand vengono tenuti anche conferenze di artisti famosi o autori di libri e fumetti come Zerocalcare, rappresentando, quindi, un’occasione di crescita e di apprendimento per aspiranti scrittori, disegnatori, attori o registi.

Queste fiere possono anche rappresentare l’opportunità per alcune persone di fare affari con le carte trovate in bustine Pokémon di diversi anni fa: molti stand ogni anno vendono e comprano carte a prezzi trattabili, che potrebbero anche raggiungere le 3 cifre, casomai possediate delle carte particolarmente rare.

Molti di questi eventi sono considerati dei veri e propri paradisi per i collezionisti che vorrebbero abbellire ulteriormente la loro camera con delle edizioni limitate di poster, action figures (delle statuine in plastica, metallo o resina), repliche di spade leggendarie o qualche souvenir.

Non solo, solitamente vengono organizzati diversi tornei di carte a tema Pokémon, Yu-Gi-Oh, Magic, Risiko, ed altri giochi ancora.

Quindi, casomai crediate che il vostro deck di Yu-Gi-Oh stia prendendo troppa polvere in qualche cassetto di camera vostra o vi foste ricordati di aver trovato una carta Pokémon particolarmente preziosa, una di queste fiere potrebbe essere l’occasione perfetta per fare un tuffo nel passato!

Insomma, questi eventi sono per persone di tutte le età e categorie, dove chiunque viene accettato per chi è veramente e può sfogare la propria vivacità interiore, e sarebbe un vero peccato perdersi una simile opportunità per scoprire un nuovo o vecchio lato di sé.


Tommy