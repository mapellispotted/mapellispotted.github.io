---
layout: post
title:  "Conclave: il grande film pieno di dilemmi e di emozioni."
description: " "
author: ilgualto
categories: [Cultura]
tags: [Società]
image: assets/images/2025/05/ilconclave.jpg
---
È difficile saper coniugare suspence e qualità in un film, soprattutto mantenendo alto l’interesse degli spettatori. Conclave, lo straordinario capolavoro thriller diretto da Edward Berger, ci è riuscito. Grazie ad una storia interessante pur non semplicissima da seguire, Conclave è riuscito a tenere alte le aspettative di chi si aspettava un qualcosa di davvero fatto bene, non degradando tra l’altro un titolo che ha molto da scoprire.

Il protagonista è il cardinale Lawrence, Decano della Santa Sede, che in un momento complicato come la morte di un pontefice si ritrova sommerso da mille impegni per organizzare il conclave ed eleggere il nuovo papa. Tra i papabili, oltre al decano, c’è il cardinale Bellini, molto amico con Lawrence e di vedute progressiste, i cardinali Tedesco e Adeyemi, con politiche di stampo conservatrici, e il cardinale Tremblay, moderato. Nel corso della storia però si aggiungono molti imprevisti: Lawrence viene a sapere da padre Wozniak, confidente del papa, che il pontefice prima di morire, avrebbe chiesto le dimissioni del cardinale Tremblay, rendendolo così non idoneo al voto. Un cardinale sconosciuto poi si aggiunge inaspettatamente al conclave, per non considerare inoltre i problemi del cardinal Adeyemi con una delle suore presenti in Santa Marta con cui egli ha avuto una relazione in passato.

Il decano Lawrence si trova a dover indagare su tutte le strane vicende che potrebbero compromettere il giusto e scrupoloso avvenimento del conclave, ma con molte difficoltà dovute a causa di una forte crisi spirituale che il decano sta affrontando da tempo e che lo stavano spingendo alle dimissioni. Le votazioni all’interno della Cappella Sistina proseguono regolarmente, ma tutti gli avvenimenti che riguardano i vari cardinali, segneranno inaspettatamente le sorti del conclave.

Tutto è esaltato da un cast senza precedenti: Ralph Fiennes nei panni del Decano Lawrence, Stanley Tucci come Cardinale Bellini, Sergio Castellitto nei panni di Tedesco e Isabella Rossellini nei panni di Suor Agnese, la madre che segue le suore all’interno della Domus Santa Marta.

Chi diventerà il nuovo pontefice aggiudicandosi i famosi 2/3 dei votanti? Quale sarà la sorte dei cardinali? Lo scoprirete solo guardando un film che, nella sua straordinaria realtà e attualità, vi porterà a scoprire i segreti, le moltitudini di responsabilità, tradizioni e bellezze di un evento che, come un conclave, affascina molti e che in questo caso mette in guardia chiunque. 
