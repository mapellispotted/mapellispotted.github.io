---
layout: post
title:  "Il Natale nella mia famiglia"
description: " "
author: labionda
categories: [Società]
tags: [Eventi]
image: assets/images/2025/12/N1.jpg
---
Il periodo natalizio nella mia famiglia è sempre stato speciale e diverso da quello di molte altre famiglie. Dopo esserci trasferiti in Italia, abbiamo deciso di aggiungere alle nostre tradizioni anche il Natale cattolico, senza però rinunciare a quelle russe. Così, ogni anno, le nostre feste durano più a lungo e sembrano non finire mai.

Il 24 dicembre, la vigilia di Natale cattolico, è un giorno tranquillo. A volte lo passiamo con amici italiani, altre volte restiamo solo in famiglia, con una cena semplice e senza troppi piatti. È una serata calma, in cui si parla, si ascolta musica natalizia e si sente già nell’aria che stanno arrivando giorni speciali.

Il 25 dicembre festeggiamo il Natale, ma con una differenza importante: non ci scambiamo i regali. Per noi è normale così, perché nella nostra tradizione i regali si aprono a Capodanno.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/12/N2.jpg" alt="Natale">
</div>

Il Capodanno è la festa più sentita. È sempre una festa di famiglia e la casa si riempie di vita. Ricordo l’odore forte dei mandarini, che non manca mai, il tavolo pieno di piatti e tutta la famiglia in cucina: qualcuno cucina, qualcuno assaggia, qualcuno ride e racconta storie. Si parla tanto, si scherza e il tempo sembra passare più lentamente. Aspettiamo insieme la mezzanotte, con la televisione accesa e l’atmosfera piena di emozione.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/12/N3.jpg" alt="Natale">
</div>

Dopo la mezzanotte, spesso usciamo. Le città sono illuminate e sembrano più belle del solito. Ricordo le piste di pattinaggio all’aperto, con la musica, le luci e il ghiaccio che brilla sotto i piedi. Ci sono anche statue di ghiaccio, grandi e luminose, che sembrano opere d’arte. Camminare tra quelle statue, con il freddo sul viso e le risate intorno, è uno dei ricordi più belli.

Nella piazza principale ci sono giochi di luce, decorazioni e tanta gente che festeggia. È una notte magica, che resta nel cuore.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/12/N4.jpg" alt="Natale">
</div>

Dopo Capodanno arriva il Natale ortodosso, che si festeggia nella notte tra il 6 e il 7 gennaio. È una festa più silenziosa e semplice. Si preparano piatti leggeri, senza carne, alcol o cibi troppo elaborati. È un momento più raccolto, in cui la famiglia si riunisce e si sente un’atmosfera diversa, più calma.

Un’altra festa molto importante è il “Vecchio Anno”, che si celebra il 13 gennaio. Serve per salutare definitivamente l’anno passato. Anche qui le tradizioni sono importanti: si preparano dodici piatti, e uno deve essere fatto con orzo perlato o riso, uvetta, semi di papavero e miele. Nella mia famiglia il miele viene sostituito con lo sciroppo, perché sono allergica, ma il significato della tradizione resta lo stesso.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/12/N5.jpg" alt="Natale">
</div>

Tutte queste feste rendono l’inverno un periodo speciale per me. Sono giorni pieni di famiglia, risate, profumi, freddo alle mani e ricordi che ogni anno tornano, facendomi sentire davvero a casa ovunque mi trovi. 