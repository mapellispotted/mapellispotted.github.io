---
layout: post
title:  "Progetto neve Mapelli... S P A C C A !!!"
description: " "
author: luke
categories: [Scuola]
tags: [Scuola]
image: assets/images/2025/02/Tonale1-Apertura.jpg
---
Svegliarsi alle 5 del mattino è faticoso, ma se lo fai per andare a sciare tre giorni con i compagni di scuola, ne vale assolutamente la pena!

Lunedì 20 gennaio alle 5.45 il pullman parcheggiato davanti al Mapelli era stracarico di valigie, sci, snowboard, pronto per partire verso il Passo del Tonale. Alle 9 eravamo già a Ponte di Legno. Ad accoglierci c’erano un cielo era grigio, il vento e qualche fiocco di neve, ma la voglia di sciare era talmente grande, da superare qualsiasi avversità. Qualcuno è andato al noleggio, mentre chi aveva la propria attrezzatura ha infilato gli scarponi, caricato in spalla sci e snowboard e poi  tutti insieme ci siamo diretti verso gli impianti. Dopo aver fatto qualche discesa e aver visto le nostre abilità, gli istruttori hanno formato vari gruppi e finalmente le piste erano nostre. Breve pausa per un primo piatto, seguito da una fetta di torta e di nuovo sulla neve: Casola, Contrabbandieri, Valbione, Valena, Paradiso, Presena.

Dopo un’ottima cena, abbastanza stanchi, alle 23 in punto (come da ordini dei prof) siamo andati in stanza,  anche se ovviamente non abbiamo dormito subito... quattro amici in camera  da soli possono addormentarsi alle 11 di sera??

Il giorno dopo ci siamo svegliati così...


<a href="https://photos.app.goo.gl/t1zmiPM5WNbWFzyG9"  target="_blank">
    <div class="entry-featured-image">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/02/Tonale2.jpg" alt="Progetto neve al Tonale">
    </div>
</a>

(clicca sull'immagine qui sopra per aprire la raccolta di foto!)

Ho ancora in mente il rumore della neve, appena battuta dai gatti, che scricchiola sotto gli sci. Per non parlare del paesaggio. E del sole, splendente, che scaldava l’aria. Forse un po’ troppo a dir la verità, si sudava da fermi....
Discese fantastiche tra Ponte di Legno, Tonale e Presena. E anche il secondo giorno è volato. Il tempo passa in fretta quando ci si diverte!
Mercoledì mattina, dopo colazione, abbiamo depositato le valigie nella hall e via con altre discese insieme agli istruttori. Ancora una volta la neve era fantastica, forse addirittura meglio del giorno prima, peccato per la bassa foschia verso l’ora di pranzo. Ma nulla ci ha fermato perchè il pomeriggio potevamo sciare liberamente con chi volevamo.
Tre giorni bellissimi, peccato dover tornare a casa. Grazie ai Prof e al Preside, che ci hanno accompagnati. 

Luke





Le immaginI utilizzate nell'articolo sono screenshot dei video caricati su YouTube dagli utenti [Hester23BearsCH](https://www.youtube.com/watch?v=yJ05OCz-OoY),[Alex Gracia](https://www.youtube.com/watch?v=ysfh3_iHvBE) e [Alexsandr “dolerit”](https://www.youtube.com/watch?v=FufR0UW9NU4) rilasciata sotto [licenza CC-BY su YouTube](https://support.google.com/youtube/answer/2797468)
