---
layout: post
title:  "Recensione di 'North Country: Storia di Josey'"
description: ""
author: marzia
categories: [Società]
tags: [Cultura]
image: assets/images/2025/04/north-country.jpg
---
Avance, commenti sessisti, scherni, abusi e violenze. Questo è quello che subiscono le donne, come Josey Aimes, che lavorano  nella miniera di ferro di Eveleth, nel Nord del Minnesota.

Il film “North Country: Storia di Josey” tratta argomenti forti. La protagonista è scappata da un marito violento e, da sola con due figli, tornando a vivere a casa dei suoi genitori, decide di iniziare a lavorare presso la miniera in cui lavora anche il padre. Il quel luogo gli uomini rappresentano la maggioranza e si sentono in diritto di imporsi sulle donne lavoratrici: le insultano, le umiliano, le molestano sessualmente, le accusano di “togliere il posto di lavoro” ad altri uomini e reprimono ogni loro vano tentativo di ribellione con minacce di licenziamento, sminuendo a pieno le loro lamentele. Josey decide quindi di reagire alle enormi ingiustizie suite, denunciando la società mineraria.

“North Country: Storia di Josey” è basato su una storia vera, quella di Lois Jenson, la prima donna a vincere una causa per discriminazione sessuale negli Stati Uniti, dopo una battaglia durata 14 anni. La sua storia è veramente significativa e il film rispecchia il suo coraggio nel ribellarsi ad un sistema malato in cui gli uomini comandano e le donne non esprimono le proprie opinioni per paura di avere ritorsioni.

Consiglio vivamente di guardare questo film, perché permette di comprendere il genere di situazioni lavorative che le donne, nel corso dei secoli, hanno dovuto sopportare, solamente perchè ritenute inferiori agli individui del sesso opposto.

In una società in cui il femminicidio rappresenta una piaga sociale, è importante analizzare le convinzioni che sono alla base del fenomeno, come la cultura maschilista e del possesso, e il loro essersi fortemente radicate nel pensiero comune. Ritengo pertanto che la visione del film “North Country: Storia di Josey” sia molto utile per raggiungere questo scopo, perché permette allo stesso tempo di ricordare il passato e pensare al futuro: soltanto esaminando i successi raggiunti dal femminismo è possibile comprendere quali sono ancora oggi gli aspetti su cui è necessario intervenire.

Marzia



Bibliografia:
- https://www.sinapsi.unina.it/storiadijosey_bullismoomofobico
- https://www.cultura.trentino.it/Appuntamenti/North-Country.-Storia-di-Josey9
- https://www.theguardian.com/film/2006/feb/03/gender.world#:~:text=The%20case%2C%20the%20first%20class,Charlize%20Theron%20an%20Oscar%20nomination.
