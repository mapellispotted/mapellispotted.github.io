---
layout: post
title:  "Taxi Driver"
description: " "
author: alexandra
categories: [Cultura]
tags: [Cinema]
image: assets/images/2025/11/taxi_1.jpg
---
***Taxi Driver*** (1976), diretto da Martin Scorsese, è una delle opere più emblematiche sul disagio interiore e sull’alienazione dell’individuo nella società moderna. Ambientato nella ***New York*** degli ***anni Settanta***, il film racconta la lenta discesa nella solitudine e nella violenza di ***Travis Bickle***, un ex marine che lavora come tassista notturno. Attraverso la sua storia, il film riflette su temi profondi come l’alienazione, il disagio psicologico e la ricerca disperata di un senso in un mondo corrotto.

La ***solitudine*** è il vero motore narrativo del film. Travis non è soltanto solo: è intrappolato nella sua solitudine. Vive ai margini della società, incapace di integrarsi o di trovare un ruolo. La sua routine (mangiare da solo, guidare per ore nella notte, scrivere nel diario senza un vero destinatario) descrive un’esistenza vuota e scandita da gesti ripetitivi che generano ***alienazione***. Scorsese rende questa condizione visibile attraverso lo ***sguardo***: Travis osserva gli altri senza partecipare, come se tra lui e il mondo ci fosse una barriera di vetro. 


<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_2.jpg" alt="Cipro">
</div>

La sua incapacità di comunicare lo porta a rifugiarsi in fantasie di purificazione e violenza, convinto che eliminare il “marcio” della città possa finalmente dargli un senso di scopo. La solitudine di Travis non è quindi solo fisica, ma esistenziale: egli infatti non ha nè amici nè familiari. Questa mancanza di legami è ciò che trasforma il suo malessere in ossessione, e la sua sofferenza in rabbia. Infatti il film è caratterizzato da molte scene in cui Travis ***parla da solo allo specchio***: l’unico interlocutore che gli rimane è il suo stesso riflesso, che diventa lo spazio in cui costruisce la propria identità distorta. Il celebre “You talkin’ to me?”, pronunciato in una di queste situazioni è diventato un riferimento culturale talmente potente da ispirare numerosi registi successivi. Tra questi, Mathieu Kassovitz, che in *La Haine* riprende direttamente l’idea dello specchio come spazio di confronto con sé stessi: nel film, il personaggio di Vinz imita la postura e l’atteggiamento di Travis, sottolineando come la rabbia, la solitudine e il desiderio di affermazione possano trasformarsi in una recita pericolosa che anticipa la violenza reale.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_3.jpg" alt="Cipro">
</div>

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_4.jpg" alt="Cipro">
</div>

Nonostante la sua instabilità, Travis mostra la ***volontà di “salvare” qualcuno***. Prima tenta di avvicinarsi a ***Betsy***, una volontaria impegnata nella campagna elettorale del senatore Palantine, poi, dopo essere stato rifiutato, concentra ossessivamente la sua attenzione su ***Iris***, una prostituta minorenne. In entrambi i casi, Travis cerca una forma di redenzione, ma il suo approccio è distorto: un modo goffo e disfunzionale, perché egli non sa leggere i codici sociali né comprende davvero gli altri, infatti li idealizza o li giudica, e alla fine rimane intrappolato nella propria visione del mondo. 

La frustrazione di Travis sfocia progressivamente in ***comportamenti violenti***. Allenandosi con le armi, cambiando aspetto e preparando un attentato, egli si convince di essere ***destinato a “ripulire” la città***. La sequenza finale, brutale e sanguinosa, rappresenta il culmine della sua trasformazione: un gesto di violenza che, per paradosso, viene interpretato dai media come un atto eroico. Questo ribaltamento lascia lo spettatore in un profondo senso di ambiguità morale. 

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_5.jpg" alt="Cipro">
</div>

Oltre alla storia individuale di Travis, Taxi Driver è anche un ***ritratto della crisi sociale e culturale dell’America post-Vietnam***. Disoccupazione, criminalità, sfiducia nelle istituzioni e senso di smarrimento permeano l’intero film. Travis è un ex soldato abbandonato a sé stesso, emblema di un Paese che non sa come reintegrare i suoi reduci e non sa come affrontare il crescente senso di smarrimento della popolazione. Il protagonista quindi incarna il lato oscuro del sogno americano: un uomo che non trova un posto nella società e che, invece di essere aiutato, viene ignorato fino all’esplosione finale.

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_6.jpg" alt="Cipro">
</div>

<div class="entry-featured-image" style="margin-left:auto; margin-right:auto;">
        <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/11/taxi_7.jpg" alt="Cipro">
</div>

*Taxi Driver* è un film che continua a parlare agli spettatori di ogni generazione perché affronta ***temi universali: la solitudine, l’alienazione, la ricerca di significato e il rischio di perdere il contatto con la realtà***. La storia di Travis è inquietante, ma proprio per questo estremamente significativa. Consiglio vivamente la visione di *Taxi Driver* perché è un’opera che ***costringe a meditare su ciò che spesso ignoriamo***: la fragilità delle persone isolate, il peso della solitudine e l’importanza del riconoscimento sociale. È un film che non offre risposte facili, ma solleva domande fondamentali su chi siamo e su come la società tratta chi rimane ai margini. Inoltre, la regia magistrale di Scorsese, la particolare fotografia e l’interpretazione straordinaria di Robert De Niro rendono questo film un’esperienza ***cinematografica unica***, capace di coinvolgere, disturbare e far riflettere profondamente.

