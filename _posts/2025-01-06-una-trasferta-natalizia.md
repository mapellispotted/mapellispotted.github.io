---
layout: post
title:  "Una traferta natalizia"
description: ""
author: aleilfacinoroso
categories: [Sport]
tags: [Calcio]
image: assets/images/2025/01/trasferta3.jpg
---
9 dicembre. Monza-Udinese (poi finita 1-2). 

Tornando a casa guardo il mio amico. “C’è qualche bella trasferta da fare?” gli chiedo. 
<br>Controlla sul telefono.
<br>“Ci sarebbe Parma-Monza il 28 dicembre alle 15” mi risponde. 
<br>“Ci sta” rispondo.

Ed eccoci qua, 28 dicembre, sveglia alle 7 di mattina e partenza alle 8, imbocchiamo la A1, direzione Parma. 144 chilometri, 90 minuti di viaggio passati tra cori, battute e partitine a Brawl. Appena arrivati caos totale, lo stadio del Parma, il “Tardini”, si trova in pieno centro; tra strade chiuse e il traffico cittadino ci perdiamo, per fortuna troviamo un centro commerciale e decidiamo di parcheggiare lì.

In giro non possiamo dire di essere passati inosservati, tra sciarpe biancorosse e felpe con scritto in grande “ULTRAS MONZA” abbiamo ricevuto molte occhiatacce in giro per la città, anche se devo dire che tutti i tifosi del Parma con cui ci siamo fermati a parlare sono stati davvero molto cordiali e gentili.

Prima delle vacanze di Natale avevo chiesto al professore Sciuto cosa ci fosse di bello da vedere a Parma. “Sicuramente il Duomo di Parma” mi risponde. 
E questa fu infatti la prima tappa del nostro giro turistico.

<div class="entry-featured-image">
    <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/01/trasferta1.jpg" alt="Il Duomo di Parma">
</div>

Sinceramente, appena l’ho visto sono rimasto abbastanza deluso. “È meglio il nostro” dico al mio amico, ma appena entriamo cambia tutto. “Incredibile”, penso tra me e me. Siamo rimasti stupefatti dalla bellezza dell’interno, ma soprattutto dai vari giochi di luce che le vetrate creavano, come si possono vedere in foto.

<div class="entry-featured-image">
    <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/01/trasferta2.jpg" alt="Interno del Duomo di Parma">
</div>

Fatta una preghierina per chiedere di rimanere in serie A, ci dirigiamo a mangiare alla trattoria “Al tribunale” di Parma (mangiato benissimo, consiglio vivamente per chiunque sia di passaggio a Parma), prima di andare finalmente allo stadio.
Stadio che non è stato all’altezza del suo statuto leggendario, pare incredibile pensare che qui il Parma abbia vinto 2 coppe Uefa negli anni ’90. Malridotto, sporco, arrugginito, in poche parole abbandonato; le due curve non sono coperte e la tribuna est è completamente costruita con le impalcature. In un settore ospiti scomodo, alto e stretto, la nostra partecipazione è molta, la grinta e la voglia di crederci fino all’ultimo altrettanto; di fronte a noi un ambiente scarico, vocalmente sovrastato dagli 800 tifosi biancorossi giunti in Emilia e una curva che ha esaurito il mordente di una scalata dai dilettanti di pochi anni fa.

<div class="entry-featured-image">
    <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/01/trasferta3.jpg" alt="Allo stadio!">
</div>

Purtroppo, usciamo nuovamente sconfitti e disillusi dal rettangolo verde, nonostante questo, quel giorno ci siamo divertiti tantissimo e, sulla via di ritorno, chiesi al mio amico “Qual è la prossima?”, accompagnato dalle sue risate.

<br>
<br>
Le immagine utilizzata per questo articolo sono state scattate dall'autore.