---
layout: post
title:  "Italia e Musk: un'alleanza spaziale per proteggere le comunicazioni"
description: " "
author: suongminh
categories: [Cultura]
tags: [Fumetti]
image: assets/images/2025/02/spacex.jpg
---
Elon Musk è uno degli imprenditori più famosi al mondo. Ha fondato aziende rivoluzionarie come Tesla e SpaceX, inoltre, è il proprietario di X (ex Twitter), dove spesso condivide le sue opinioni su temi come tecnologia e politica. Negli ultimi anni, Musk è diventato un punto di riferimento anche per le questioni legate alla sicurezza digitale. 

Secondo un articolo di Bloomberg, il governo italiano starebbe discutendo con Musk un possibile accordo per migliorare la sicurezza delle comunicazioni del  Paese. L’idea sarebbe quella di utilizzare un sistema di 
crittografia avanzata per proteggere le telefonate e le connessioni internet usate dal governo. Questo servirebbe a rendere le comunicazioni completamente sicure e inaccessibili a chi non è autorizzato. Un altro aspetto dell’accordo riguarda un servizio speciale di SpaceX chiamato "Direct-to-Cell". Questo sistema permetterebbe ai cellulari di collegarsi direttamente ai satelliti Starlink. Sarebbe molto utile in situazioni di emergenza, come terremoti o attacchi terroristici, perché garantirebbe un mezzo di comunicazione sempre funzionante. Inoltre, potrebbe essere usato anche dalle forze armate italiane nel Mar Mediterraneo, rendendo più sicure le loro operazioni di controllo  territoriale. 

<div class="entry-featured-image">
    <img class="featured-image {% if page.imageshadow %} image-shadow {% endif %}" src="{{ site.baseurl }}/assets/images/2025/02/musk-meloni.jpg" alt="Musk con Meloni">
</div>

Il presidente del Consiglio Giorgia Meloni ha dichiarato che “la sicurezza delle comunicazioni è una priorità per il nostro governo”, come riportato in un recente comunicato ufficiale diffuso dalla Presidenza del Consiglio. "Spacex ha 6.700 satelliti in orbita bassa con una previsione che diventino 42.000: è un operatore che ha i requisiti per fornire capacità e servizi alla nostra Difesa”, ha aggiunto ministro della difesa italiano Guido Crosetto rispondendo al question time della Camera dell’8 gennaio. 

Ci sono anche varie preoccupazioni nell’opinione pubblica. Alcuni esperti si chiedono quanto costerebbe tutto questo e se sia una buona idea dipendere da un imprenditore straniero per questioni così delicate. Altri si domandano come questo accordo potrebbe influenzare i rapporti dell’Italia con altri Paesi. Le trattative sono ancora in corso, ma l’accordo potrebbe rappresentare un grande passo avanti per migliorare la sicurezza e la tecnologia in Italia. 



L'immagine del lancio è rilasciata senza alcun diritto d'autore sotto [licenza CC0](https://creativecommons.org/publicdomain/zero/1.0/deed.it)e visibile su [PxHere](https://pxhere.com/en/photo/893795?utm_content=clipUser&utm_medium=referral&utm_source=pxhere)

L'immagine di Meloni e Musk utilizzata per questo articolo è estratta dal sito giornalistico tedesco n-tv.de.