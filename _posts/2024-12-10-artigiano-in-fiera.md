---
layout: post
title:  "“Artigiano in fiera” Rho Milano: creatività, tradizione e talento dal mondo "
author: labionda
categories: [Lifestyle]
tags: [Società]
image: assets/images/2024/12/artigianofiera2024.jpeg
---
Dal 31 novembre all'8 dicembre 2024, Rho Fiera Milano ha ospitato l'attesissimo evento annuale dell'Artigianato in Fiera, un evento che celebra la creatività, la tradizione e il talento degli artigiani provenienti da ogni angolo del mondo. 

Con più di 3.000 espositori da oltre 100 nazioni, l'Artigianato in Fiera è stato un incontro di culture. Ogni stand raccontava una storia: quella di mani esperte che lavorano il legno, il vetro, i metalli e i tessuti seguendo tecniche tramandate da generazioni. Un'ampia area dedicata alla ristorazione ha permesso di gustare piatti tipici da ogni angolo del pianeta. Dal sushi giapponese alla paella spagnola, dai dolci mediorientali alle prelibatezze regionali italiane, c'è stato qualcosa per tutti i palati. 

Un tema centrale dell’edizione 2024 è stato quello della sostenibilità. Molti espositori hanno presentato prodotti realizzati con materiali riciclati o eco-compatibili, dimostrando che tradizione e modernità possono andare di pari passo. 

L’Artigianato in Fiera 2024 ha registrato un record di presenze, con oltre 1,5 milioni di visitatori durante i nove giorni dell'evento. Questo afferma quanto questa manifestazione sia amata e quanto la mostra continui a essere un patrimonio culturale che unisce le persone di tutte le età.  

Conclusasi con grande successo, l’Artigianato in Fiera dà già appuntamento al prossimo anno. 

Alcuni consigli per l’anno prossimo?  

- Provate tante cucine diverse perché probabilmente sarà difficile trovarle in altri luoghi 
- Troverete le migliori spezie in padiglioni di Asia e soprattutto Africa  
- Cercate di girare tra le varie bancarelle in modo ordinato seguendo magari uno schema prefissato perché sennò si rischia di perdersi tante emozioni e esperienze 
- Non abbuffatevi di tutti gli assaggini sia dolci e salati, provate a seguire un certo ordine... Si rischia di sentirsi male vista la quantità di cibo da degustare!! 
- Non acquistate la prima cosa che vedete, cercate le opzioni migliori che solitamente sono sempre nella stessa zona. Riuscirete a sprecare meno soldi e comprerete l’oggetto che più vi sta a cuore. 

Nel frattempo, chi ha visitato l'evento si porterà a casa non solo oggetti unici, ma anche un ricordo indelebile di un'esperienza che esalta la bellezza del "fatto a mano" e l'importanza di preservare le tradizioni. 

           
La Bionda


L'immagine utilizzata per questo articolo è disponibile sul sito ufficiale dell'[Artigiano in Fiera](https://artigianoinfiera.it/). 